---
template: default
---
{% include mission_sidebar.html %}
  
   <div class="w3-row w3-padding-64">
    <div class="w3-twothird w3-container">
      <h1 class="w3-text-teal">Nasi Wielcy Bracia w „Chorobie” i w Geniuszu</h1>
      <p>Możecie tu znaleźć cykl artykułów, esejów, mówiąc
szeroko różnego rodzaju teksów, o twórcach, którzy odznaczyli się w szeroko rozumianej historii kultury,
a którzy byli bądź to chorzy psychicznie bądź niepełnosprawni,a takich nie brakuje, zapewniam.
Będziemy tu też zamieszczać różnego rodzaju szkice, eseje i treści publicystyczne, których zwornikiem
są tematy choroby, ułomności i róznego rodzaju przejawy kultury. Zapraszamy wszystkich chętnych nie
tylko do czytania, ale i tworzenia tekstów na tę stronę. Propozycje tekstów można nadsyłać na adres
mejlowy- ArthurLee@wp.pl. Redaktorem tego działu jest Artur Jan Kosiorowski.
</p>
    </div>
    <div class="w3-twothird w3-container">
      <h1 class="w3-text-teal">Wstępniak</h1>
      <p>Pierwszym artystą, którego choroba psychiczna stała się wręcz własnością publiczną był de Nerval. O
powiązaniu geniuszu z szaleństwem pisał Lombroso. Na gruncie polskim zwariował Tetmajer, gdyby nie
kiła, która zmieniła mózg Wyspiańskiego w ciapkę może nie mielibyśmy w ogóle „Wyzwolenia”. Manet
po paraliżu malował pod koniec swego życia pędzlem przywiązanym do ręki. Van Gogh też normalny nie
był a przecież to z jego dzieł płynie prowansalskie światło i ciemność rozgwieżdżonej nocy. Toulouse
Lautrec był zdeformowanym karłem, który był przy tym alkoholikiem i rezydentem domów publicznych,
a przy tym wybitnym artystą, jednym z twórców nowoczesnego plakatu, mimo swej fizycznej ułomności
miał piękne kochanki. Stachura, Wojaczek- schizofrenicy. Krzysztoń, Cendrars bez ręki, bez której radzili
sobie świetnie, zachowały się fototypie prób nauczenia się pisać lewą ręką po odjęciu prawej przez
Stachurę. Halina Poświatowska miała poważne problemy zdrowotne. Można wymieniać i wymieniać,
żeby nie być posądzony o dyskryminacje kobiet to na pewno i o Sylvii Plath ani tez o Virginii Woolf
zapomnieć nie należy. Hemingway nawet, ten tytan, zwariował na końcu, uciekł z psychiatryka i
zakończył swoje życie tak jak zawsze mówił, że należy je zakonczyć, kiedy nie można już żyć tak jak się
chcę. Jesienin...Niżyński, Artaud...
Ładna banda! I spójrzcie, oni wszyscy, z okaleczonymi ciałami i umysłami, to od nich bije Światło,
kalecy i szaleni zbudowali Wspaniale Wieże z kości słoniowej fizycznej ułomności i złota obłędu, które z
odległość niekiedy nawet setek lat da się dojrzeć nadal, z wysokości zmechanizowanego XXI wieku
wielkich korporacji i które stoją dumnie i spokojnie nadal przewyższając wszystko co dotąd stworzyły
maszyny. Skoro oni mogli, my tez możemy, to pewne. Jeśli oczywiście będziemy ciężko pracować nad
naszym talentem...i jeśli jesteśmy wybrani. Innej drogi nie ma i nigdy nie było. I niech świecą nam jak
gwiazdy, choć brzmi to może nieco nazbyt patetycznie, jak gwiazdy polarne zagubionych może nieco
wędrowców na burzliwych oceanach życia, jak „Krzyż Południa” Krzysztoniowi.
</p>
    </div>
   <div class="w3-third w3-container">
      <p class="w3-border w3-padding-large w3-padding-32 w3-center">
      „Bo my bywaliśmy tam w książkach i poza książkami, a dokądkolwiek pójdziemy i wy możecie tam
pójść, jeżeli byliśmy coś warci”
<br><br><b>Ernest Hemingway „Zielone wzgórza Afryki”</b>
</p>
    </div>
</div>

 {% include footer.html %}
<!-- END MAIN -->
</div>
